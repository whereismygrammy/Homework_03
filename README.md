<img alt="Logo" src="http://coderslab.pl/svg/logo-coderslab.svg" width="400">

### Zadania.

Stwórz projekt `Homework_03`. Rozwiązania zadań powinny znajdować się w tym projekcie.

#### Zadanie 1

1. W projekcie stwórz servlet `Servlet_01` oraz stronę HTML `index.html`,
w której zawarty jest formularz, który zawiera jedno pole liczbowe oraz pola typu `radio`. 
Po przesłaniu formularza Servlet przelicza waluty:  
    * `EUR → USD`
    * `USD → EUR`
    * `EUR → PLN`
    * `PLN → EUR`
    * `USD → PLN`
    * `PLN → USD`
  
Przeliczona kwota pokazuje się jako wynik w przeglądarce.  
Hint: Kursy walut możesz przygotować jako tablicę (kursy mogą być przez Ciebie wymyślone lub możesz je na stronie [NBP][nbp]).


#### Zadanie 2

W projekcie stwórz servlet `Servlet_02`, oraz stronę HTML `index.html`, w której zawarty jest formularz, zawierający jedno pole liczbowe. Po przesłaniu formularza Servlet przelicza wpisaną do formularza wartość binarną liczby na wartość dziesiętną.  
Servlet musi wykonać następujące kroki:  
  * Sprawdzić czy przekazany ciąg zawiera **tylko** `0` i `1`, jeśli nie, wyświetlić stosowny komunikat
  * Podzielić ciąg na pojedyncze znaki
  * Idąc od końca ciągu mnożyć kolejne liczby przez kolejne potęgi liczby `2`  
    * `Ostatnia liczba` x `2^0`
    * `Przedostatnia liczba` x `2^1`
    * itd.
    * Po dokonaniu obliczeń należy zsumować wszystkie wyniki potęgowania.
  * Po dokonaniu obliczenia wyświetl na stronie komunikat np. `1001 to liczba 9`.


Hint: Jeżeli nie rozumiesz jak przeliczyć liczbę zapisaną w systemie binarnym na system dziesiętny to zajrzyj [tutaj][binary-convertion].


#### Zadanie 3
W projekcie stwórz servlet `Servlet_03`. Ma on implementować następujące funkcjonalności:
1. Po wejściu na stronę metodą GET (czyli w metodzie `doGet`), wygeneruj formularz z `5` polami tekstowymi `input`. Formularz ma przesyłać dane z użyciem `POST` do adresu z servletu.
2. Po otrzymaniu danych z formularza, zapisz pobrane dane w sesji.
3. Do metody `doGet` dopisz funkcjonalność sprawdzającą czy w sesji istnieją dane z poprzedniego punktu. Jeżeli dane istnieją  wypełnij nimi pola `input` formularza.

#### Zadanie 4
W projekcie stwórz servlet `Servlet_04`. Celem zadania jest wyświetlanie ilości wizyt na stronie. W servlecie:
1. Sprawdź czy użytkownik posiada zapisane ciasteczko o nazwie `visits`:
    * jeśli nie, wyświetl komunikat: `Witaj pierwszy raz na naszej stronie` oraz dodaj ciasteczko o nazwie `visit`s zapisując mu wartość 1 i czas ważności 1 rok.
    * jeśli ciasteczko jest zapisane, pobierz jego aktualną wartość i wypisz na stronie komunikat `Witaj, odwiedziłeś nas już X razy`. Zwiększ też wartość ciasteczka o 1.

#### Zadanie 5
W projekcie stwórz servlet `Servlet_05_1` oraz `Servlet_05_2`. Celem zadania jest przechowywanie koszyka zakupowego.
1. Stwórz formularz z polem tekstowym (nazwa) oraz dwoma numerycznymi (ilość i cena) służącymi do dodawania produktu do koszyka. Formularz powinien być przesłany na tą samą stronę metodą `POST`. 
2. Po przesłaniu danych metodą POST przesłany produkt wraz z ceną i ilością dodaj do sesji pod kluczem `basket`. Pamiętaj, iż klucz `basket` w sesji musi przechowywać więcej niż `1` produkt (użyj tablicy). Po dodaniu elementu do koszyka wyświetl komunikat `Produkt dodany` i formularz służący do dodanie następnego produktu (taki sam jak w punkcie 1).
3. Na stronie formularza dodaj odnośnik do strony wyświetlającej zawartość koszyka.
4. W servlecie `Servlet_05_2` wyświetl zawartość koszyka oraz sumę cen produktów, pamiętaj iż każdy produkt ma dodaną ilość.

Przykład - strona koszyka:
```
Produkt 1 - 4 x 5.20zł = 20.80zł
Produkt 2 - 1 x 9.99zł =  9.99zł
Produkt 3 - 1 x 2.20zł =  2.20zł
                   SUMA: 32.99zł
```

#### Zadanie 6

W projekcie stwórz servlet `Servlet_06`, oraz stronę HTML `index.html`, w której zawarty jest formularz przesyłający (metodą GET) 4 parametry liczbowe o nazwie `num`. Po przejściu do servletu oblicz ich średnią, sumę oraz iloczyn i zwróć wynik w przeglądarce:

````
Liczby:
  - x1
  - x2
  - x3
  - x4
Średnia:
  - średnia 
Suma:
  - suma 
Iloczyn:
  - iloczyn 
````

#### Zadanie 7 - dodatkowe

W projekcie stwórz servlet `Sess06` podpięty do adresu `/favImages`, 
oraz 4 strony HTML `wybor_1.html`, `wybor_2.html`, `wybor_3.html`, `wybor_4.html`. 
Zadanie polega na napisaniu systemu, który ma zapamiętywać obrazki które podobają się użytkownikom. 
System będzie działał w następujący sposób:
1. Użytkownik wchodzi na stronę, servlet sprawdza czy w sesji zapamiętana informacja na temat ilości odwiedzonych już stron.
 Jeżeli nie ma to zapamiętuje w sesji pod kluczem `pagesVisited` wartość 1 i przekierowuje użytkownika do pierwszej strony.
2. Formularz ze strony przesyła dane do servletu.
3. Servlet sprawdza czy w sesji jest informacja na temat ilości odwiedzonych już stron.
 Jako że jest (dodaliśmy ją w punkcie 1) to zapamiętuje w sesji pod kluczem `choice_1` odpowiedź wysłaną przez 
 klienta i przekierowuje go do następnej strony.
4. Sytuacja będzie się powtarzać aż do przejścia przez wszystkie strony (ilość stron musi być wcześniej znana w servelecie).
5. Po otrzymaniu wyników z ostatniej strony servlet powinien wyświetlić informację: `Te obrazy Ci się podobały:`, 
a pod nią wyświetli numery stron na których użytkownik odpowiedział `Tak` wybranych zdjęć.

Krok po kroku jak rozwiązać to zadanie:
1. Do każdej ze stron dodaj obraz (mogą być losowe obrazki, np. pobrane z [Lorempixel][lorempixel]),
 nad którym widnieje pytanie`Czy podoba Ci się ten obraz?` oraz formularz z polem wyboru `Tak`/`Nie`.
2. Podepnij servlet do odpowiedniego adresu.
3. Po wejściu na odpowiednią stronę sprawdź w servelecie czy w sesji jest zapamiętana informacja 
na temat ilości odwiedzonych już stron. Następnie:
    * Jeżeli nie jest zapamiętana, to nastaw ją na wartość 1 i przekieruj do pierwszej strony,
    * Jeżeli jest zapamiętana to zwiększ ją o jeden i przekieruj do odpowiedniej strony.
4. Dodajmy obsługę formularza. Jeżeli serverlet otrzymał dane metodą POST to **PRZED** zmianą numeru 
zapamiętanej strony dodaj do sesji informację na temat wyboru użytkownika pod kluczem `choice_{numer strony}`.
5. Dodajmy sprawdzenie końca - jeżeli numer strony jest większy niż maksymalna ilość stron to servlet
 powinien wyświetlić wyniki.

Hint: Do przekierowania do kolejnej strony html użyj `response.sendRedirect("wybor_2.html");`.


<!-- Links -->
[degrees-convertion]:https://pl.wikipedia.org/wiki/Skala_Fahrenheita#Spos.C3.B3b_dok.C5.82adny
[submit-btns]:http://stackoverflow.com/a/2680198
[nbp]:http://www.nbp.pl/home.aspx?navid=archa&c=/ascx/tabarch.ascx&n=a008z170112
[binary-convertion]:http://www.wikihow.com/Convert-from-Binary-to-Decimal
[lorempixel]:http://lorempixel.com/